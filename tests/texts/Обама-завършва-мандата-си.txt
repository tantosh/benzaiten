Барак Обама заяви във вторник вечерта в Чикаго, че Америка е сега "по-добро място и е по-силна", отколкото когато той встъпи в длъжност.

Отиващият си президент призова американците да се обединят, за да поддържат демокрацията жива.

Макар и да признава, че расовият въпрос е проблем, „който разделя” в Америка, той настоя, по време на последната си реч като президент, че има напредък.

Като посочи създаването на работни места, разширяването на обхвата на здравните осигуровки и ликвидирането на лидера на терористичната организация „Ал Кайда” Осама бин Ладен, Обама произнесе дълга пледоария в защита на демокрацията.

Добави описание

„Нашата демокрация е заплашена всеки път, когато я приемаме за даденост”

"Всички заедно, независимо от нашата партия, трябва да се съсредоточим върху възстановяването на нашите демократични институции", настоя той, като подчерта "силата на обикновените американци като действащи лица в промяната”.

"Когато нивата на участие са сред най-ниските в съвременните демокрации, трябва да гласуваме по-лесно, не по-трудно", добави той от "МакКормик плейс” (McCormick Place), в сърцето на големия град в Илинойс.

"Конституцията ни е забележителен подарък (...), но тя няма да има сила сама по себе си”, подчерта той.

Американският президент се просълзи, показвайки уважението си към съпругата си Мишел и дъщерите им Малия и Саша.

Добави описание

"От всичко, което съм правил през живота си, моята най-голяма гордост е да съм ваш баща", обърна се той към двете си деца сред силните аплодисменти.

Петдесет и пет годишният демократ, който се подготвя да отстъпи мястото си в Белия дом на 70-годишния бизнесмен, избра град Чикаго, земята на своето стръмно политическо издигане, за да произнесе последната си реч като президент.

Придружен от съпругата си Мишел и вицепрезидента Джо Байдън, той говори от „МакКормик плейс” (McCormick Place) в сърцето на големия град в щата Илинойс.

„За Мишел и мен Чикаго е мястото, откъдето започна всичко”, подчерта той още в анонса на речта си. „Когато пристигнах за първи път в Чикаго бях на малко повече от 20 години, опитвах да разбера кой съм, търсех цел в живота си”, каза Обама.

„Тук научих, че промяната не става без обикновените хора да се намесят, да се ангажират и да се съберат, за да я поискат. Продължавам да вярвам в това и след осемте години като президент”.

Добави описание

Осем години начело на първата световна сила посребриха слепоочията и накараха лицето му да изглежда по-слабо, но първият черен президент в историята на САЩ отново да отправи послание на надежда.

При напускането на Белия дом Барак Обама може да погледне от височината на солидна популярност.

Добави описание

Според проучване на Quinnipiac University публикувано часове преди речта му 55% от избирателите одобряват (срещу 39%, които не одобряват) действията му като президент. Това е неговият най-висок резултат от седем години насам.

Това е почти обратното (51% неодобрение, 31% одобрение) на оценките, дадени от запитаните избиратели за действията на Доналд Тръмп след като бе избран за президент.

Чикаго, където семейство Обама все така има къща, ще изиграе централна роля в „следпрезидентския живот” на Обама. В къщата ще бъде приютена президентската му библиотека и фондацията му.

Обама ще остане още няколко години във Вашингтон, но припомня неотслабващата си привързаност към Чикаго. Именно в този град среща бъдещата си съпруга, там са родени и децата им.

Сега, след като се прибере в Белия дом през нощта срещу сряда, Барак Обама ще може да живее там още 10 дни.

НазадСемейният оазис на Барак Обама в Белия домНапред

Остана да звучи последното изречение в речта му във вторник вечерта. "Yes we can" (Да, ние можем), завърши той като отново произнесе знаменития си слоган от кампанията през 2008. „Yes we did" (Да, ние го направихме), добави той.